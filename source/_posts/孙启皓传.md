---
title: "某绿正传"
date: 2019-08-05 21:00:00
author: "刘子琛"
tags: 
  - "Au-刘子琛"
  - "Ob-孙启皓"
---

<h3><span style="color: #00ff00;">某绿正传</span></h3>
<p>&nbsp; &nbsp; <strong>孙某绿，实名孙启皓</strong>，以&ldquo;绿&rdquo;为其绰称，时人以为信然。洛阳人氏，其祖绍兴大姓，故鲁迅同乡也。</p>
<p>&nbsp; &nbsp;&nbsp;某绿身长六尺，气宇轩昂。少嗜书画，文墨自娱，靡靡者如网游，动画皆无窥焉，是以阅典无数，谈吐非凡。好美学，尝讲论于人前，无不惊异赞叹，谓为&ldquo;神佬&rdquo;。</p>
<p>&nbsp; &nbsp;&nbsp;某绿明志致远，勤勉有加。初入新枫杨，辄专于信竞，颇有绩焉。明年，试省赛，憾以误失落榜。归，愈自励，得补其阙。以其能代电教委员，甚尽其责，班委称焉。又与制大十七班徽班旗，滕班感其功，与众议为班歌以为前人未及之业，子贤应之，邀某绿为中文唱词。欣然应，九易其稿属之，名曰《少年游》。其词恢弘激昂，掷地有声，以是众人多引之于文，亦足见某绿之文采斐然。</p>
<p>&nbsp; &nbsp;&nbsp;某绿为友甚诚甚厚。其人能高而不自敛，才富而不自藏，以是尝有不解；然同窗者有难必助，助则尽力；有求必应，应则尽心。尝以人之请托继日而劳，伤及己身，是以人谓之有古仁者之行也。</p>
<p>&nbsp; &nbsp;<strong>&nbsp;赞曰：某绿志趣清雅，才能不群，事于友则和乐相与，用于时则于众补益。十七得此人幸甚，然其为外现者而用，不外现者不多乎哉？若以众人之才，聚以一心，戮力而前，十七之盛，不可计日而待乎？</strong></p>
<p style="text-align: right;">刘子琛作</p>