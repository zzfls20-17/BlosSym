---
title: "刘子琛传"
date: 2019-08-05 20:19:00
author: "孙启皓"
tags: 
  - "Au-孙启皓"
  - "Ob-刘子琛"
  
banner: true
banner_large: https://res.zzfls20-17.cf/blossym/pic/large/刘子琛.jpg
banner_small: https://res.zzfls20-17.cf/blossym/pic/small/刘子琛.png
---

<p><h3>正文</h3></p>
<p>&nbsp; <strong>刘子琛</strong>，豫州西川，洛邑人氏，生长于斯，壬午年三月初四生人，年且十七，有志于学，从师于商都外邦语学堂。已亥初，属予做传。</p>
<p>&nbsp; 其名讳虽可考，而众皆尊其曰：葩哥，此尊号其幼年得之，盖其言行多有奇葩之处，故以此称之，并广传于众。然则此别号可尽道其人乎？非也！余且拙笔粗举其事以记。</p>
<p>&nbsp; 葩，身长八尺，面如墨玉，目若朗星；而萧萧肃肃，清介雅正，温其如玉，厉其如冰。好着缁衣，盛夏衣袍而不喜单襦，人以为怪，或曰：&ldquo;热乎？何不着短衫邪 ？&rdquo;浅笑而对曰：&ldquo;习惯矣，心静则凉。短衫素色于我何加焉？如百虫在身耳&rdquo;。</p>
<p>&nbsp; 葩精研哲学，常醉心于幽晦难明之处，至于同辈不可知之境，而访天地之玄妙，睹万物之神奇。尤嗜读书，破卷绝苇，素好名道老庄之学，有析黑格尔康德之理，纷其既有此内美兮，又重之以修能，读书每有所得，辄取纸笔记之，待后足成之，大似《小传》云；<strong>&ldquo;恒从小奚奴，骑距驴，背一古破锦囊，遇有所得，即书投囊中&rdquo;</strong>，有长吉呕心之勤矣！</p>
<p>&nbsp; 以是葩善著文，行文如水，常起于不可不起之处，而止于不可不止之处，其间错落有致，而玄理自得，尝著《命运初论》《文明与人类社会发展》，洋洋千余言，字字皆珠玑，有昌黎赵郡之风，梦蝶青牛之神，时有盛名。又曾以双语讲学于众，而声名更振。</p>
<p>&nbsp; 葩善英吉利文，闻于同辈中，尝与国英吉利语之竞赛，无往不拔其头筹，其师甚爱之器之。非独如此唯好学已，葩晓音律，善吉他，能词曲，与人合著班歌，夺魁于校内之竞，因以才名。</p>
<p>&nbsp;<strong> 然譬如一叶在眼则障其目，在远则得观其全，此所以不可尽道其人也，吾言未必实，当亲自观之，乃见其人。</strong></p>
<p style="text-align: right;">&mdash;&mdash;孙启皓</p>
<p>&nbsp;</p>