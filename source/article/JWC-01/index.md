---
title: "(文言文)用文言文解说史上BUG最多的赛马比赛"
date: 2019-07-26 22:33:33
author: 威生天霖
---
{% aplayer "(文言文)用文言文解说史上BUG最多的赛马比赛" "威生天霖" "https://dev.tencent.com/u/Peter_Matthew/p/Peter_Matthew/git/raw/master/media/(%E6%96%87%E8%A8%80%E6%96%87)%E7%94%A8%E6%96%87%E8%A8%80%E6%96%87%E8%A7%A3%E8%AF%B4%E5%8F%B2%E4%B8%8ABUG%E6%9C%80%E5%A4%9A%E7%9A%84%E8%B5%9B%E9%A9%AC%E6%AF%94%E8%B5%9B%20-%201.%E8%B5%9B%E9%A9%AC(Av56242736%2CP1).mp3"  "https://www.zhangkai.xin/pic/(%E6%96%87%E8%A8%80%E6%96%87)%E7%94%A8%E6%96%87%E8%A8%80%E6%96%87%E8%A7%A3%E8%AF%B4%E5%8F%B2%E4%B8%8ABUG%E6%9C%80%E5%A4%9A%E7%9A%84%E8%B5%9B%E9%A9%AC%E6%AF%94%E8%B5%9B.jpg" %}
（[音频备用地址](./backup)）

&emsp;&emsp;日本有赛马之风，邀列国以赴盛会。一人一马为一组，凡八组，姿容各异。一组驭者状如常人，马亦平平无奇；二组驭者为一女子，其马白马也；三组马貌奇伟，束鬃以为硕髻，反而探于额前，颇具大将之风也，而其驭者鬼魅，鞍有背，倚而坐，张扬跋扈；四组之马，修可以载二人，故驭者二；五组驭者，西班牙人也，不屑与赛马，乃易之以牛，且表国民斗牛之俗；六组之人驭一斑马，众不以为意，然而斑马非马，其实驴也，夫今驴之强者，阿米娅也，盖阿米娅不欲往，随代之以斑马；七组携一麒麟，欲求祥瑞；八组有三人，二人披伪马之衣，一人坐其上，远观似有马，实则无马，盖峡谷无马人也。
&emsp;&emsp;众马出栏，大赛即启，凡有八局，此为一也。七骑参差，而无马人居于末，过弯道，失蹄，二人仆，伪马断，诚大意失马也。六组驭斑马者俯仰不止，双手击马背，无果。当是时，一组马忽直身而起，以后蹄立，横走，似舞似蹈，如痴如狂，竟胜矣。
&emsp;&emsp;二局启，八组复居于末，且复失马也。六组驭者失智，伏斑马上，大动。已而众驭者皆失智，舞于马上。二组驭者于是取一钢管以舞，翩翩美也。五组驭者蔽首于牛腹，若生吮牛乳。七组驭者以胯摩于麒麟之颈，大不敬。而六组驭者环臂扼斑马颈，自转不已，呼啸成风，乃胜。
&emsp;&emsp;三局启，八组复居于末，且复失马也。而六组驭者复失智也。一组马自立，而二组以马驭五组之牛。四组之马固修，而身益增长，一马之躯，犹三马之长，遂以马修胜。
&emsp;&emsp;四局启，八组复居于末，且复失马也。二组之女立于鞍而策之，须臾至最前也，乃脱衣，衣随风落于后者，群以目障不能达，而二组胜。
&emsp;&emsp;五局启，八组复居于末，且复失马也。五组驭者执一红布以激牛，牛大怒，猛冲撞，余者六骑俱飞去，真大胜也。
&emsp;&emsp;六局启，八组复居于末，且复失马也。一组马自立，而三组驭者假马以胄，使形似摩托。摩托者，车之急速者也。虽自欺欺人，而士气大振，一鼓作气，胜。
&emsp;&emsp;七局启，八组复居于末，而复失马也。一组马自立，六组失智，而七组之麒麟大惊骇，如食鸦片。及终局，七组驭者登麟颈以触线，险胜也。
&emsp;&emsp;八局启，八组复居于末，且复失马也。五组驭者复以红布激牛，牛怒，飞六骑，方欲胜，而牛终不忍见戏与人，乃飞其驭者，驻足自食草也。八组无马人见势大好，抱衣疾驰，以二足之力较于四蹄，反而胜也。
&emsp;&emsp;有作既成，不能独赏。求荐与藏，可推而广。闲来有币，亦可投吾。若合趣味，何不关注？芸芸观者，恩情实多。众宾喝彩，乃成新作。虑及新作，何时可得？五日为期，可以勾勒！

{% dplayer "url=https://dev.tencent.com/u/Peter_Matthew/p/Peter_Matthew/git/raw/master/media/(%E6%96%87%E8%A8%80%E6%96%87)%E7%94%A8%E6%96%87%E8%A8%80%E6%96%87%E8%A7%A3%E8%AF%B4%E5%8F%B2%E4%B8%8ABUG%E6%9C%80%E5%A4%9A%E7%9A%84%E8%B5%9B%E9%A9%AC%E6%AF%94%E8%B5%9B%20-%201.%E8%B5%9B%E9%A9%AC(Av56242736%2CP1).mp4" "pic=https://www.zhangkai.xin/pic/(%E6%96%87%E8%A8%80%E6%96%87)%E7%94%A8%E6%96%87%E8%A8%80%E6%96%87%E8%A7%A3%E8%AF%B4%E5%8F%B2%E4%B8%8ABUG%E6%9C%80%E5%A4%9A%E7%9A%84%E8%B5%9B%E9%A9%AC%E6%AF%94%E8%B5%9B.jpg" %}
（[视频备用地址](./backup)）
